---
layout:   post
title:    Széchenyi Téri Általános Iskola, Mohács
author:   flex
category: 1976...1984
tags:     [life]
comments: true

headerSIZE:       450px
headerBGimage:    'https://upload.wikimedia.org/wikipedia/commons/5/51/Small_Red_Rose.JPG'
headerBGposition: 'background-position: center;'

headerMUZAX:      '<iframe style="margin-bottom: -10px" src="https://open.spotify.com/embed/track/6fMZJZqhauwGrwobkPZVJ7?utm_source=generator" width="100%" height="80" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture"></iframe>'
---

## 1976., szeptember 1. - 1984., szeptember 1. (általános iskola)
#### Széchenyi Téri Általános Iskola (7700 Mohács, Széchenyi tér 17.)

<div class="rightbox" style="width: 30%; margin-top: 10px;"><img class="shadow" src="photos/vissza/gy_1osztaly.JPG" alt="1. osztály" title="1. osztály"/></div>

<span class="initial">M</span>indenféle különösebben nagy stressz nélkül kezdődött nekem az általános iskola, ahova talán ha 1 hétig kísérgetett anyukám reggelente és utána -, mint mindenki más abban az időben - önjáró lettem, nem úgy, mint a mai "modern" gyerek. Nagyon emlékszem még az alsós időkből Szökőts Béla tanárúrra, amint tesiórákat és talán még a rajzórákat is (???) tartja nekünk és szuperül tud fütyülni mindenféle extra technikákkal. Sajnos nekem azóta sem sikerült így megtanulnom fütyülni. :-(

Ausztriából kaptam egy nagyon menő narancssárga iskolatáskát és egy menőségben is hozzá illő vadi új tolltartót (az akkori kornak megfelelően töltőtollal). A táskát még valamikor az év elején Matics Tibi véletlenül tussal leöntötte (rajzórán ő ült mögöttem) és onnantól egy szép nagy sötét folt éktelenkedett tovább ezen a gyönyörű iskolatáskán. Az első sokk után ez valahogy többé már nem zavart. Sokáig megmaradt ez a táska és amikor nem használtam már az iskolában, akkor játékokat tartottam, cipeltem benne.

Ebben az időben már voltak Koh-I-Noor Versatil töltőceruzák is, amit általában azok a szülők kapták a munkahelyükön, akik irodában dolgoztak, ahonnan hazavitték és odaadták a gyereküknek. 

Emlékszem még, hogy a [Tolbuhin](https://hu.wikipedia.org/wiki/Fjodor_Ivanovics_Tolbuhin) utcai lakásunk belső udvarában volt egy "játszótér", ahol rengeteget bigéztünk [link1](https://hu.wiktionary.org/wiki/bige) [link2](http://mek.oszk.hu/02100/02115/html/1-734.html) és amikor valaki a lakók közül megcsinálta/tatta a ping-pong asztalt, focikapukat és talán valami röplabdapályát is, amikhez a helyi halászok fonták a hálókat, akkor ezekkel is játszottunk. Közben lekezdődött a műszaki bolt építkezése és akkor az építkezési területre jártunk valami háborús játékot játaszni, amihez csipeszpuska / pisztoly kukoricával és az alumínium karnisból készített fúvócső voltak a fegyverek. A fúvócsövezésre, az u szöges csúzlizásra és az úgyszintén az alumínium karnisból készített mini ágyukkal való kísérletezés, a ping-pong labdából készített füstbomba és a benzines ampullákkal robbantgatás is jó móka volt, így utólag. 

Akikkel összejártam ebben az időben azok: a Kalocsai testvérek, de leginkább [Lacika](https://www.facebook.com/laszlo.kalocsai.96), Kalotai Péter, [Husz Zoltán](https://www.facebook.com/zoltan.husz) aztán ott voltak még a Pereszlényi testvérek (Zsolt (), László), akikkel sokáig egy lépcsőházban laktunk és talán az ő helyükre költöztek a Kalotaiék egy időre. 

<div class="rightbox" style="width: 25%;">
	<div class="rightboxborders" style="margin: 0;"><b>Sorsfordító 1.</b></div>
	<div class="rightbox" style="margin-top: 0;">
		<img class="shadow" src="photos/vissza/IMG_8962.JPG">
	</div>
</div>

Valamikor itt történt még meg az az ominózus eset is, hogy Szűcs Gábor (akivel eddig a pontig elég jó volt a kapcsolatom és ha változott is idővel, akkor nem magától ettől az esettől változott meg) osztálytársam a napközi WC-jében úgy lökte meg a fejem a mosdókagylóhoz, hogy az egyik felső, középső metszőfogam egyik sarka letört. Ez az eset azóta is rendesem beragadt az emlékezetembe és sokszor bevillan. Nagyon mély és nagyon rossz emléket hagyott bennem. A jobb oldali képen már látszik ennek a balesetnek a nyoma.

Volt egy nyár, amikor a nyári napközibe levittem (nem tudom, hogy ez mennyire volt előtte leegyeztetve???) a család hordozható magnóját, egy Boney M. kazettával a Fogadalmi Nagytemplom mögé és ott vagánykodtam vele.